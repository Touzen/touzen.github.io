---
layout:            post
title:             "Nationalekonomer - makt utan ansvar"
date:              2021-06-06 15:00:00 +0200
---
För några månader sedan hamnade jag i en besvärande Twitter-växling med några andra socialdemokrater. Jag drev tesen att nationalekonomin som disciplin har oproportionerligt mycket makt sett till dess prediktiva kraft, och att nationalekonomer är väldigt dåliga på att ta ansvar för den skada de orsakar. Det är väldigt vanligt att nationalekonomers akademiska tyngd utnyttjas för att driva hårdfört nyliberala förslag som marknadsutsatta hyror och försvagad arbetsrätt.

De andra socialdemokraterna var dock själva nationalekonomer och delade inte min beskrivning. Jag hade fel, menade de, eftersom mainstream-ekonomer börjat röra sig bort från de mer dogmatiskt marknadsinriktade resonemangen. Att vissa personer använder sina fina nationalekonomiska examina för att skänka legitimitet åt högerpolitik var ett perifert problem. Där och då kände jag att jag var ute på halt vatten när professorer vid Handelshögskolan hoppade in i diskussionen.

Jag har inte riktigt kunnat släppa diskussionen, för jag tycker verkligen att det här är ett enormt problem. Därför har jag börjat på den här listan. Det är verkligen inte ett perifert problem, utan ett allvarligt underkännande av det nationalekonomiska communityt som samhällsaktör.

* [Jacob Lundberg, fil.dr. i nationalekonomi och chefsekonom på Timbro tror på Lafferkurvan]({% post_url 2021-06-06-timbro-och-lafferkurvan %})
