---
layout:        post
title:         "Den tomma antielitismen"
date:          2021-06-17 15:00:00 +0200
---
Notes:
Många fellow sossar ska krysta fram folklighet genom att poängtera hur mycket de älskar fulkultur. På så sätt visar man att man är folkliga.

Det ska då kontra idén att sossar driver politik för eliten, för det går ju inte om man är emot eliten. Men att vara emot elitens kultur (på låtsas i 9 fall av 10) är fullt kompatiabilt med att inte våga utmana elitens ekonomiska makt. Folk ser igenom det när man driver marknadshyror och försämringar i LAS, det hjälper inte att du gillar Gränges och att grilla flintastek.

Det är också djupt nedlåtande. Det är att bland ihop bildning och utbildning. Det går alldeles utmärkt att vara snickare och läsa Tolstoj på samma sätt som många ingenjörer till exempel är extremt obildade. ABF grundades liksom för att skapa möjligheter för arbetarklassen att trots att många var lågutbildade kunna bilda sig.

Borgerligheten skulle bekämpas som ekonomisk klass, men det är inget fel på kulturen i sig. Det här kokar istället ner till ett slags antiintellektualism som jag inte tror att någon vinner på.